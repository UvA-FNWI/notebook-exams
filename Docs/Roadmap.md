# Roadmap notebook-exams

### Huidige versie (1.0)

Met deze versie van het platform is het volgende mogelijk:

* **Notebook-tentamens voorbereiden**: vragen/antwoorden definiëren, te verdienen punten specificeren, eventueel automatisch nagekeken vragen toevoegen en tenslotte een studentversie maken.
* **Tentamen afnemen op de Hub**: tentamenbestanden overzetten, studentmappen aanmaken en na afloop ingezonden notebooks weer verzamelen op één plek.
* **Tentamen automatisch nakijken**: waar mogelijk antwoorden van studenten automatisch nakijken en hun scores opslaan in één bestand.

## Roadmap
### Versie 1.1 (januari 2018)
* **Virtuele notebook-omgeving lokaal draaien**  
  Door middel van een Docker-image kan een student of docent op een eigen computer exact dezelfde omgeving opstarten als op de Hub. Dit biedt voor de studenten de volgende mogelijkheden:
  * De student kan voorafgaand aan een tentamen al bekend raken met aspecten van de omgeving waarin gewerkt dient te worden, zoals de module-versies die beschikbaar zijn.
  * Een volgende stap is dat de studenten hun wekelijkse opdrachten voor het vak standaard al binnen deze omgeving maken.  

  Voor de docent is het waardevol om notebooks van studenten na te kijken in exact dezelfde omgeving als waarin de studenten de notebooks hebben geschreven, aangezien zo fouten door bijvoorbeeld verschil in module-versies worden voorkomen.
  
  De beschikbaarheid van deze virtuele notebook-omgeving maakt het ook mogelijk om tentamens niet op de Hub, maar op tentamencomputers van de UvA of laptops van studenten af te nemen.
  
* **Notebooks interactief nakijken**  
  Wanneer een notebook-tentamen op de juiste manier is opgesteld, kunnen docenten en assistenten direct vanuit het notebook van een student punten toekennen aan antwoorden. Punten van automatisch nagekeken vragen kunnen eventueel overschreven worden. Na afloop kunnen alle scores per vraag en totaalscores in één bestand verzameld worden. 
  
* **Tentamen-resultaten uitgebreid inzien**  
  In het verlengde van het vorige punt wordt het mogelijk om de resultaten van het tentamen, die gebaseerd zijn op de automatisch gescoorde antwoorden en de handmatig toegekende scores, te genereren en in te zien. Hierbij kunnen automatisch statistieken per vraag worden opgesteld.